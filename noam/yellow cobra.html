<!DOCTYPE html>
<html>
<head>
    <meta charset="utf-8" />
    <title></title>
</head>
<body>
    <p>
        קוברה צהובה המכונה גם קוברת הכף (שם מדעי: Naja nivea), הוא מין של נחש בגודל בינוני וארסי ביותר ממשפחת הפתניים, המאכלס מגוון רב של ביומות לאורך מרחב אפריקה הדרומית כולל שטחי סוואנות, מדבריות ושטחים מדבריים למחצה. המין הוא פעיל יום והוא אכלן כללי, שצד וניזון ממספר מינים שונים של חיות ופגרים. הקוברה הצהובה ניצודה על ידי מספר בעלי חיים שונים כולל עופות דורסים, גירית דבש ומספר מינים של נמיות.

        הקוברה הצהובה מוכרת כ"גילסלנג" (קוברה צהובה) ו"ברוינקפל" (קוברה חומה) באפריקה. דוברי אפריקאנס בדרום אפריקה מתייחסים לקוברה הצהובה גם כ"קופרקפל" (קוברת הנחושת), בעיקר בגלל מגוון הגוונים העשירים של הצבע הצהוב של הנחש. למין אין תת-מינים מוכרים.
    </p>
</body>
</html>